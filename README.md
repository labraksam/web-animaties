# web-animaties
school course

README

Uitleg kunstwerk
Mijn gekozen kunstwerk is ‘Mickey’ van kunstenaar Frans Grapus. Het is een soort Hitler-muis met verschillende elementen die een hoofd vormen. Het is een opvallen gek kunstwerk. Dit is ook de reden dat ik het heb gekozen.
Er zitten veel rondingen in het kunstwerk wat mij interesseerde. Hier had ik ook gelijk wat ideeën voor om uit te werken uiteindelijk.

Wat ik heel vet vind aan de poster is dat het best wel trippy is. Er zitten verschillende elementen in die een andere vorm of structuur hebben dan de rest. Wat vanuit hier dus mijn plan is, is om de animaties die ik ga verwerken ook redelijk opvallen en raar te maken. Dit zodat hetgeen wat je ziet en opvalt in de poster nog iets meer naar voren te laten komen door het te bewegen. Mijn eerste idee was dan ook om de ogen om te draaien zodat het gezicht er ineen keer anders uitziet.

Uiteindelijk heb ik het werk uitgewerkt in code. Ik had hier in het begin veel CSS voor gebruikt waardoor het er nog wat saai uitzag. Dat waren voornamelijk de cirkels die ik in CSS heb uitgewerkt en niet als SVG. Ik kwam hierna achter dat dit toch niet helemaal was wat ik voor ogen had en heb dit toch omgezet in SVG objecten. Het kunstwerk heb ik overgetrokken en nagemaakt in Sketch om hierna met de SVG-code uiteindelijk de SVG’s in HTML.index in te kunnen laden.

In de code heb ik Flexbox gebruikt om het werk uiteindelijk er uit te laten zien zoals op de poster (het origineel). Verschillende details zijn weggelaten om niet te veel objecten en elementen toe te voegen waar ik uit eindelijk de tijd niet voor heb om te animeren. Een beetje prioriteiten dus.

Uiteindelijk staat de poster in de browser en is het responsive voor verschillende browsers/apparaten. Vanaf hier ben ik gaan beginnen met het animeren.

Het animeren begon nogal moeizaam, maar door de combinatie van lessen, zelf proberen en het internet ben ik er uit eindelijk goed uitgekomen. Ik was van plan om verschillende objecten te laten draaien, switchen, veranderen van achtergronden en teksten te laten bewegen.


De verschillende animaties die ik heb gebruikt
De animaties die uiteindelijk zijn gelukt en nu werken in mijn kunstwerk zijn de volgende;
- Effect dat als je de pagina voor het eerst ziet of reload. De hele poster behalve de achtergrond word rond gedraaid om gelijk het trippy effect te geven.
- Het kleuren van de oren. Bij het klikken hierop veranderen de oren in een andere kleur. Deze veranderen pas terug als je er op klikt. Het is dus mogelijk om dit te houden tijdens het uitvoeren van een andere animatie.
- De hover over de ogen die er voor zorgt dat de ogen inzoomen en hierdoor nog iets enger maakt.
- Het klikken op de titel van het werk zorgt dat deze schud. Dit maakt de tekst die al redelijk griezelig is nog opvallender.
- De ogen zijn klikbaar en zorgt ervoor dat ze allebei helemaal rondgedraaid worden een paar keer.
- De toetsen A + S + D + F zorgen ervoor dat er verschillende achtergronden ingeladen worden. Dus je ziet het werk dan in een hele andere sfeer.
- De spatie zorgt ervoor dat het werk uitgelicht word en laat een gradient over de achtergrond zien.
- Als er een achtergrond actief is zorgt de spatie voor een verschuiving van de achtergrond.

Er zitten nog een aantal elementen niet in die ik er wel graag in had gehad. Ik wilde de oren graag als wereldbollen veranderen in plaats van een kleur. Dit is mij uiteindelijk niet gelukt. Ook de ogen laten draaien met elkaar en op de andere plek laten staan is niet helemaal gelukt. Dit had ik nog graag zien gebeuren. Verder ben ik redelijk tevreden over wat er nu uit is gekomen.


Feedback vak zelf
Ik vond het een interessant vak waarbij ik de vrijheid heel goed vond werken. We werden vrijgelaten in de keuze die we moesten maken voor het kunstwerk en dat werkt naar mijn mening heel goed. De lessen die we kregen hadden we ook echt wat aan. Er werd goed uitgelegd wat er verwacht werd en hierbij aansluitende stof. Daardoor sloot het design gedeelte ook goed aan op het CSS/Javascript gedeelte. Als je vragen had werden die goed behandeld. Verder denk ik ook dat het klassikaal laten zien van elkaars werk ook motiveert om er meer aan te doen en je eigen werk nog beter te maken. Hierdoor leer je ook weer veel nieuwe dingen die je in eerste instantie misschien niet verwacht. Al met al een duidelijk vak, met heldere leerdoelen en goede lessen. Ik ben positief.


Bronnen
De bronnen die ik heb gebruikt of de personen waarmee ik samen heb gewerkt en hulp van heb gekregen heb ik verwerkt in de code bestanden. Dus in de CSS en Javascript bestanden kan je hun naam of de site vinden waar het vandaan is.
